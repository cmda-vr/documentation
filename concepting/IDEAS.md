# Idee ontwikkeling

Na inzage te hebben gehad in de cases die tijdens de selectiedag worden uitgevoerd ben ik samen met de opdrachtnemer aan de slag gegaan met het uitwerken van een aantal eerste ideeÃ«n. Hoe kunnen we deze cases vertalen naar een digitale toepassing?

Het was vooral van belang om goed te kijken naar de competenties die tijdens de selectiedag vooral worden gemeten.

## Cases

**Inviduele case**  
Tijdens de individuele case krijgen de kandidaten een aantal zakelijke stukken te zien (excel sheets, analytics) en moeten vervolgens pitchen wat een eventuele aanpak zou zijn om deze data te verbeteren. De individuele case is vrij gefocust op data analyse en klantgerichtheid, het is moeilijk om deze te vertalen naar een digitale toepassing.

> *Klantgerichtheid en projectmanagement zijn competenties die voornamelijk bij de inviduele case worden gemeten.*

**Groepscase**  
We kwamen er al snel achter dat de groepscase het meest interessant was. De huidige groepscase heeft de vorm van een puzzel. Omdat dit al enige mate van gamification heeft heb je als ontwikkelaar meer interactiviteit om mee te werken en kan je eerder kijken naar verschillende vormen van interactie binnen VR.

> *Communicatie, analytisch & samenwerken zijn competenties die vooral in groepsverband naar voren komen.* 

## Inspiratie

**Games**  
In eerste instantie hebben we vooral gekeken naar puzzle games die op bestaande platformen draaien. [I expect you to die](https://iexpectyoutodie.schellgames.com/), [Keep talking and Nobody Explodes](http://www.keeptalkinggame.com/) en [Statik](http://statik.institute/) zijn prachtige voorbeelden binnen dit genre.

**Spelshows**  
Het mooie aan [Wie is de Mol](https://wieisdemol.avrotros.nl/home/) is dat veel van de opdrachten in groepsverband worden uitgevoerd. Veel communicatie verloopt over een portofoon en vaak hebben ze informatie van elkaar nodig om tot een oplossing.

## Concept
Na nog wat brainstormen zijn we uiteindelijk op het idee gekomen om een (virtuele) Escape Room na te bootsen. Deze leent communicatieve elementen van Wie is de Mol en analytische puzzel patronen uit de game wereld.

Na afloop van de selectiedag nemen de kandidaten de drop-in viewers mee en zouden we deze op een bepaalde manier opnieuw kunnen gebruiken. Bijvoorbeeld een puzzel die ze thuis kunnen spelen of een persoonlijke video. Daarnaast zou het eventueel een mogelijkheid zijn om hun eigen prestatie terug te kijken. Het terugkoppelen van feedback door de observanten (via de telefoon) is goed al is het wellicht nog concreter om te laten zien waar deze feedback op gebasseerd is.