# Aanleiding Project

Het was op [CSSday](https://cssday.nl/2017) dat ik voor het eerst in aanraking kwam met WebVR. Tijdens de [Minor Web Development - ‘Everything Web’](http://cmda.github.io/minor-everything-web/) kregen we een uitnodiging van [Krijn Hoetmer](https://krijnhoetmer.nl/) om een dag, de conference die hij organiseerde, bij te wonen.

Een van de talks is me tot de dag van vandaag altijd bijgebleven, die van [Ada Rose Cannon](https://ada.is/) over VR toepassingen in een web browser. Alsof ik voor het eerst water zag branden; kan dit NU in een Web Browser? Zo zonder fancy tooling en geavanceerde hardware? Als je een  smartphone hebt is de kans groot dat je op eenvoudige wijze VR op elk moment kan ervaren.

Nu ik het laatste halfjaar van de studie nog kan experimenteren wil ik die kans pakken en mezelf binnen het VR vakgebied wat meer ontwikkelen. Ook als [CMD'ers](http://www.hva.nl/faculteit/fdmci/gedeelde-content/nieuws/nieuwsberichten/2017/01/studenten-creeren-virtuele-mode-ervaring.html) zijn we de laatste jaren steeds meer [producten](https://www.cmd-amsterdam.nl/portfolio/trauma-toolkit-2/) aan het onwikkelen voor dit medium. VR, en dat met name op het [web](https://webvr.info/developers/), is het met de komste van frameworks en API's de laatste twee jaar erg [toegankelijk en laagdrempelig](https://aframe.io/blog/introducing-aframe/) geworden. Zowel om voor te ontwikkelen als developer maar ook om te [ervaren](https://webvr.info/) als gebruiker. Het verbaasde mezelf hoe weinig ik eigenlijk afweet van de technologie, het vakgebied en de verschillende interactie methodes.

## Profilering
Voor aanvang van het project ligt mijn focus dus grotendeels op het doen van onderzoek naar het vakgebied en eventueel al het uitwerken van een aantal prototypes. Het vakgebied van VR is op veel vlakken nog een ['jungle'](https://blog.mozvr.com/the-design-of-firefox-reality/) waardoor er weinig goed gedocumenteerd staat en literatuur niet in overvloed beschikbaar is. Later in het project wil ik me meer richten op het hands-on technisch uitwerken van concepten om die tot een minimum viable product (MVP) uit te werken.

## De opdrachtgever
Met deze visie ben ik contact gaan zoeken met verschillende partijen. In eerste instantie binnen het [research lectoraat](http://www.hva.nl/create-it/gedeelde-content/lectoraten/lectoraat-play-and-civic-media/lectoraat-play-and-civic-media.html) van de Hogeschool van Amsterdam en vervolgens bij verschillende [VR agencies](https://vrowl.nl/) in Noord-Holland.

Nu wil het zo zijn dat studiegenoot [Bart Oude Elferink ](http://www.goddelijkegeit.nl/)bezig was met zijn afstudeerstage bij [&samhoudmedia](https://www.samhoudmedia.com/). Na wat berichten heen en weer kon hij me in contact brengen met [Jip Samhoud](https://samhoudmedia.com/about) (CEO) en na een aantal dagen stond er een afspraak in de agenda.

Bij &samhoudmedia hadden ze wel interesse in een project met WebVR en er was ruimte om mij, vooral op conceptueel niveau, te ondersteunen tijdens het  project.

[&samhoudmedia](https://www.samhoudmedia.com/) is een creatief bureau gespecialiseerd in augmented en virtual reality producties. Voor grote [A-merken](https://www.samhoudmedia.com/cases) creëren ze innovatieve concepten binnen VR en AR vakgebied.

> “ We’re front runners in the field of augmented reality (AR) and virtual reality (VR). “

Zo hebben ze gewerkt aan de Albert Heijn [dino campagne](https://www.samhoudmedia.com/agency/terug-naar-de-dinos-met-freek-vonk) met Freek Vonk, [Albert Heijn ruimtereis](https://www.samhoudmedia.com/agency/ah-ruimtevaart) met André Kuijpers en recent nog samen met de Rabobank aan [Rabo PinPin](https://www.rabobank.com/nl/press/search/2017/20171016-pinpin-zakgeldapp.htmlj). Aan de Oosterdokskade (VR cinema) werken voornamelijk mensen die in het digitale tijdperk zijn opgegroeid. Oog voor digitaal, media en marketing trends. 

![&samhoudmedia office](https://samhoudmedia.com/storage/app/uploads/public/5ab/521/148/5ab521148b72d041395142.jpg)
> Het kantoor aan de Oosterdokskade in Amsterdam. Je ziet mij werken aan het einde van de rechterkant van de tafel.