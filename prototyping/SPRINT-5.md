# Sprint 5 - Escape Room

**Week 16 - 18**

In de week van de groenlichtpresentatie begon ik me toch te bedenken, de afgelopen weken is er veel meer hands-on technische prototypes uitgewerkt en de puzzels dienen als interessante exploraties maar toch miste ik nog echt een case die in groepsverband tijdens de selectiedag ingezet kon worden.

Ondanks het gedane onderzoek en de prototypes, die als goede basis diende voor een proof of concept, was de opdrachtgever het met me eens:
> ‘Het zou mooi zijn als we alle sterke punten van voorgaande puzzels konden combineren tot één grote groepscase.’  — Sascha Vloet

De opdrachtgever was wat mij betreft traag met het communiceren van deze nieuwe requirement. Ik heb samen  met de opdrachtgever besloten om de iteraties en enhancements van de vorige puzzels niet verder uit te werken en de focus te verleggen naar één grote groepscase.

## Concepts

Samen met de opdrachtgever zijn er toen een aantal varianten bedacht:

### Variant 1 - Persoonlijk 
Er staat een kist in de kamer met een cijferslot, naast de kist ligt een manual. Op de tafel liggen 4 cardboards. Elk met een andere kamer en andere hints. De kandidaten moeten elk de puzzel in hun eigen kamer oplossen. Elke oplossing geeft een cijfer. Als ze die alle 4 oplossen weten ze de code van het slot.

* Je kan zo goed meten hoe analytisch iemand is en hoe snel iemand een puzzel kan oplossen.
* Ze hebben elkaar niet echt nodig om de puzzel op te lossen dus ze zullen niet zozeer met elkaar communiceren.

## Variant 2 - Shared
De kandidaten zitten elk in dezelfde kamer en zien elkaar rondom een tafel zitten. In deze variant zien alle kandidaten dezelfde hints. 

Je kunt in de groep goed meten wie de leiding neemt en ze communiceren wellicht wat met elkaar.
Wederom, ze hebben niet per se clues van elkaar nodig om de puzzel te behalen. Een bepaald goed persoon kan al veel afhandelen.

## Variant 3 - Group
In het midden ligt een manual waarop een aantal opties staan voor de code van de kluis. Stuk of 6 opties bijvoorbeeld. Ze moeten de goede optie kiezen, elke zin heeft 4 elementen die in elk van de kamers te zien zijn. 

* Voordeel is dat ze met elkaar moeten communiceren om de juiste code te kraken. Ze kunnen niet constant de view van elkaar weten.
* Wellicht complex om goed in elkaar te zetten maar het moet te doen zijn.

## Variant 4 -Single
Een bepaald persoon is de enige die de kamer mag zien en moet dus vertrouwen op de manuals van alle andere personen. Elk persoon heeft dan zelf z’n eigen manual met de puzzel.

* Zo test je de meeste communicatie skills omdat je echt moet vertrouwen op de vaardigheden van iemand anders.
* Je kan bij de persoon die de bril op heeft niet per se alles erg goed meten.

## Uiteindelijke Flow
Het scenario is relatief simpel. Tijdens de selectiedag betreden de kandidaten een ruimte zonder enige vorm van instructie. Voor hun ligt een houten kist met een cijferslot en een viertal drop-in viewers. Ze werken aan het gezamenlijke doel om de houten kist open te krijgen.

Zodra ze de head-mounted display opzetten begeven de vier kandidaten zich in een virtuele ruimte. Dit lijken in eerste instantie dezelfde kamers maar iedere kandidaat ziet net andere details. Denk bijvoorbeeld aan een boekenkast waar, bij elke kandidaat, een aantal andere kleur boeken liggen. Deze subtiele verschillen zijn hints naar de code voor het cijferslot.

Het is bij de Escape Room niet per sé van belang dat ze daadwerkelijk uit de ruimte ontsnappen, de manier waarop de kandidaten de case aanpakken is meer van belang Proces is belangrijk dan resultaat.

> Je kijkt naar beneden en ziet dat jouw avatar rode schoenen heeft, bij een andere kandidaat staan er in de boekenast vier rode boeken. Jouw persoonlijke cijfer is in dit geval 4.

De kandidaten kunnen niet in elkaars kamer kijken en mogen de VR bril niet afzetten tijdens hun sessie waardoor ze alleen met spraak met elkaar kunnen communiceren.


## Kracht vorige prototypes
Aan de ene kant heeft het uitwerken van de voorgaande puzzels gezorgd voor een goede basis van de Escape Room, sterke aspecten van de puzzels konden gecombineerd worden, maar aan de andere kant voelen die dan toch achterhaald. Als er in een eerder stadium gekozen was om één grote groepscase uit te werken had ik uiteindelijk meer tijd gehad om deze technisch uit te werken.

De toolkit daarentegen is niet achterhaald, het is voor de opdrachtgever alsnog de best manier om de VR cases met verschillende kamers op een centrale plek op te starten en meer informatie te geven aan de observanten.