# Reflectie

## Verloop
Vooral het begin van het project verliep tamelijk stroef. Zeker de eerste paar 5 weken was er aardig wat onduidelijkheid over wat nou concreet de oplossing zou zijn waaraan ik zou werken. 'Iets met WebVR' en 'iets voor consultancy' maar wat de preciese invulling zou zijn liet lang op zich wachten.

Dit gaf me de eerste paar weken wel de kans en gelegenheid om genoeg vooronderzoek te doen, met welke technieken ik wou werken en patterns die ik wou onderzoeken had ik van tevoren al duidelijk. Toch denk ik dat door het niet concreet maken van de oplossing, in de eerste weken, ervoor zorgt dat het eindresultaat minder is dan ik voor ogen had.

Wellicht had ik eerder keuzes moeten maken, knopen moeten doorhakken. Door weinig conceptuele ondersteuning was dit lastig. Naarmate de weken vorderde zijn er meerdere momenten geweest dat m'n motiviatie ver te zoeken was. Doordat alles vaak nog 'abstract' was kon ik niet altijd verder werken. 

## Disciplines

Wel kan ik met volle overtuiging zeggen dat ik in alle diciplines (specialismes), die een t-shaped professional zou moeten beheersen, iets gedaan heb. Dat is ook wel hetgeen wat dit project voor mij uniek maakt. Van het ontwerpproces (onderzoeken, research), interaction design (VR patronen), visuele uitwerking tot het daadwerkelijk volledig technisch uitwerken van de prototypes. Door dit alles op me te nemen moest ik in de communicatie naar de stakeholders toe ook overal verantwoording voor afleggen.


## Vakgebied
Voor aanvang was ik tevens redelijk enthousiast over het nieuwe VR / AR vakgebied maar al met al valt dit op de één of andere manier toch tegen. De ontwikkelingen voelen toch allemaal niet zo baanbrekend en na een aantal prototypes is het 'unicorn' effect er toch een beetje vanaf.