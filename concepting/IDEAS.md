# Idee ontwikkeling

Na inzage te hebben gehad in de cases die tijdens de selectiedag worden uitgevoerd ben ik samen met de opdrachtnemer aan de slag gegaan met het uitwerken van een aantal eerste ideeën. Hoe kunnen we deze cases vertalen naar een digitale toepassing? Het is vooral van belang om goed te kijken naar de competenties die tijdens de selectiedag worden gemeten.

## Teamverband

Het was voor mij al snel duidelijk dat er een oplossing moest komen die zich meer focust op het werken in groepsverband. Door de coaching van Sjef Smeets ben ik gaan kijken naar verschillende teamrollen. Het [Belbin model](http://www.belbin.com/) van [Meredith Belbin](http://www.belbin.com/about/dr-meredith-belbin/) is wellicht de bekendste. De Teamrollen van Belbin beschrijven het gedrag dat we kunnen herkennen wanneer mensen samenwerken met anderen.

Op basis hiervan ben ik onderzoek gaan doen naar vergelijkbare modellen. Een overzicht van verschillende modellen:

| Model | Omschrijving |
|-|-|
| [Strength Deployment Inventory](https://totalsdi.com/) | Focus op invidu, simpel |
| [Myers–Briggs Type Indicator](https://en.wikipedia.org/wiki/Myers%E2%80%93Briggs_Type_Indicator) | Focus op invidu, complex |
| [Margerison-Mccann system](https://www.tmsdi.com/) | Vaag, te specifiek qua rol |
| [Fundamental interpersonal relations orientation](https://en.wikipedia.org/wiki/Fundamental_interpersonal_relations_orientation) | Focus op invidu, moeilijk meetbaar |

De meeste modellen focussen zich vooral op het individu en zijn voor m'n gevoel iets te vaag qua specifieke uitkomst. Het eerder benoemde Belbin model past het beste bij de probleemsituatie.

* Het model meet hoe een individu zich gedraagt in een team omgeving.
* Het model betrekt de feedback van observanten bij de evaluatie.
* Het model gaat niet over persoonlijke types en is in dat opzicht objectief.

## Gamification

Vervolgens heb ik vooral gekeken naar vormen van gamification. Virtual Reality puzzel games die de kracht van VR goed gebruiken. Doordat ik zelf een Playstation VR in huis heb kon ik, door ze aan te schaffen en te spelen, een goede impressie krijgen wat een aantal van deze games zo krachtig maakt.

**[I expect you to Die](https://iexpectyoutodie.schellgames.com/)**  
Een virtual reality puzzle game waarin je een geheime agent bent die dodelijke situaties moet overleven. Bij elke situatie ben je afhankelijk van je eigen vermogen om oplossingsgericht te denken.

| Kracht | Competentie |
|-|-|
| Elke situatie een nieuw probleem oplossen, hints liggen verstopt door de kamer heen | Analytisch|
| Meerdere stappen in een bepaalde volgorde uitvoeren| Analytisch|
| Luisteren naar wat er in het oortje van het personage gesproken wordt | Communicatief |

**[Keep talking and Nobody Explodes](http://www.keeptalkinggame.com/)**  

De speler met de VR headset zit opgesloten in een kamer met een tikkende tijdbom. De andere speler(s) moeten aan de hand van een instructieboek aanwijzingen geven aan de persoon die de headset opheeft om zo de bom onschadelijk te maken.

| Kracht | Competentie |
|-|-|
| Meerdere spelers nodig om eindresultaat te behalen| Communicatief, Groepsverband |
| Fysiek component aanwezig buiten display om | Communicatief |
| Instructieboek heeft lastig te ontcijferen teksten | Analytisch |

## Communicatief
Om iets verder te gaan op de communicatieve kracht kwam Tijmen met het idee om eens naar Wie is de Mol te kijken.
Het mooie aan [Wie is de Mol](https://wieisdemol.avrotros.nl/home/) is dat veel van de opdrachten in groepsverband worden uitgevoerd. Veel communicatie verloopt over een portofoon en vaak hebben ze informatie van elkaar nodig om tot een oplossing te komen.

| Kracht | Competentie |
|-|-|
| Medespelers hebben elkaar nodig om verder te komen in het spel| Communicatief, Groepsverband |
| Communicatie verloopt vaak stroef door portofoons | Communicatief |

## Praktische toepassing
Vooral de laatste paar jaren zijn bedrijven meer aan het experimenteren met het inzetten van Virtual Reality voor trainingen of het onboarden van nieuwe medewerkers.

| Voorbeeld | Type |
|-|-|
| [Militaire simulaties](https://www.army.mil/article/84453/) | Training |
| [Austronaut simulatie](https://unimersiv.com/how-nasa-is-using-virtual-and-augmented-reality-to-train-astronauts-37/) | Training |
| [KLM Flight Simulator](https://www.youtube.com/watch?v=0iSYp-ny54o)| Training |

### Recruitment
Een aantal voorbeelden waarbij VR in het recruitment proces ingezet is.

| Voorbeeld | Type |
|-|-|
| [Albert Heijn Onboarding](https://www.samhoudmedia.com/agency/welkom-bij-onze-albert-heijn)| Onboarding |
| [Young Capital](https://www.youngcapital.nl/public_images/Files/yc-recruiter/index.html)| Office Tour |
| [General Mills](https://www.youtube.com/watch?v=IeOkqu7nNB0)| Office Tour |
| [Jet](https://techcrunch.com/2015/10/27/jet-uses-samsung-gear-vr-to-recruit-new-candidates/)| Office Tour |