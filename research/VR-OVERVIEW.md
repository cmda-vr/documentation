# Wat is Virtual Reality?
VR heeft één doel; jou overtuigen van het feit dat je in een andere omgeving bent. Met technologie manipuleren we het brein om ervoor te zorgen dat iemand volledig opgaat in een nieuwe virtuele omgeving. Dit gevoel van volledige immersie is waar je een VR in ervaring naar streeft.

Het belangrijkste idee van VR is dat de perceptie van de gebruiker is gewijzigd door techniek. De 'echte wereld' refereert naar waar de gebruiker zich in de fysieke wereld bevindt, de 'virtuele wereld' als de waargenomen wereld die onderdeel is van de VR ervaring.

Zonder te diep in te gaan op neurowetenschappen; wij als mens hebben zogeheten *'place cells'* in ons brein. Deze structuur van cellen wordt ook gecreëerd tijdens een VR ervaring. Ons brein maakt dus deze *'place cells'* aan voor een omgeving die niet echt is. We 'foppen' ons brein.

Rond 1980 ontstonden verschillende termen en techniekenn die een *'virtuele realiteit'* moesten nabootsen. Researchers gebruiken vaak de term *'virtual environments*', anderen gaan zelfs zo ver om het *'teleportatie'* te noemen. Vandaag de dag kennen we deze verzameling van technieken als *'Virtual Reality'* (kortweg VR). 

Deze techniek bestaat dus al geruime tijd maar toen Palmer Lucky in 2012 de Oculus Rift aankondigde kreeg de hele sector weet een grote boost. Hierdoor werd het in een klap redelijk toegankelijk voor een gemiddelde consument om VR te ervaren. Dit omslagpunt tot nnu word vaak 'modern era VR' genoemd. Ontwikkelingen in het vakgebied zijn de laatste jaren weer razendsnel gegaan. Doordat meer mensen toegang hebben tot de technologie zijn de dingen die ze ermee doen steeds uiteenlopender geworden

## Verwante technieken
Naast Virtual Reality leven nog een aantal andere verwante technieken die in hun kern op elkaar lijken maar substantieel verschillen ten opzichte van VR.

* **Virtual Reality (VR)** simuleert daadwerkelijk een nieuwe virtuele omgeving na.
* **Augmented Reality (AR)** gebruikt vaak beeld van de huidige omgeving en voegt daar virtuele element aan toe.
* **Mixed Reality (MR)** wordt vaak gezien als een vermeningen van bovenstaande technieken. De virtuele en schijnbare wereld worden samengevoegd.

De term Mixed Reality wordt vaak gebruik als een catch-all. Een paraplu waaronder alle verschillende technieken onderhangen. Waaronder dus ook onze huidige realiteit.