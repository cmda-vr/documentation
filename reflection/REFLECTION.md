# Reflectie

## Verloop
Vooral het begin van het project verliep tamelijk stroef. Zeker de eerste paar 5 weken was er aardig wat onduidelijkheid over wat nou concreet de oplossing zou zijn waaraan ik zou werken. 'Iets met WebVR' en 'iets voor consultancy' maar wat de precieze invulling zou zijn liet lang op zich wachten.

Dit gaf me de eerste paar weken wel de kans en gelegenheid om genoeg vooronderzoek te doen. Toch denk ik dat door het niet concreet maken van het concept ervoor gezorgd heeft dat het eindresultaat minder is dan ik voor ogen had.

Wellicht had ik samen met de opdrachtnemer eerder knopen moeten doorhakken. Dit in combinatie met weinig conceptuele ondersteuning zorgde ervoor dat er meerdere momenten zijn geweest dat m'n motiviatie wat afnam. Doordat alles vaak nog 'abstract' was kon ik niet altijd verder werken. 

## Disciplines
Wel kan ik met volle overtuiging zeggen dat ik in alle diciplines die een t-shaped professional zou moeten beheersen, iets gedaan heb. Dat is ook wel hetgeen wat dit project voor mij uniek maakt. Van het ontwerpproces (onderzoeken, research), interaction design (VR patronen), visuele uitwerking tot het daadwerkelijktechnisch uitwerken van de prototypes. Door dit alles op me te nemen moest ik in de communicatie naar de stakeholders toe ook overal verantwoording voor afleggen.

## Vakgebied
Voor aanvang was ik tevens redelijk enthousiast over het VR / AR vakgebied maar al met al valt dit op de één of andere manier toch tegen. De ontwikkelingen voelen toch allemaal niet zo baanbrekend en na het uitwerken van een aantal prototypes is het 'unicorn' effect er toch een beetje van af. Ook als je kijkt naar de huidige staat van de VR markt vinden grote bedrijven zoals [Sony](https://tweakers.net/nieuws/138889/sony-groei-van-de-vr-markt-valt-tegen.html) en [Oculus](https://www.gamesindustry.biz/articles/2018-05-09-oculus-we-dont-want-exclusivity-we-want-vr-to-thrive) de groei van de markt toch tegenvallen. Het groeit allemaal niet zo hard als in eerste instantie gedacht werd.

## Technische Uitwerking
Als profilering heb ik ervoor gekozen om voor een groot deel de focus te leggen op de techniek, toch heb ik me ook wel verkeken op de tijd die de onderzoeksfase en het documenteren me hebben gekost. Vandaar dat gedurende (en vooral aan het eind) de insteek meer verschoof naar het neerzetten van een minimal viable product, en deze iteratief te testen, dan het daadwerkelijk helemaal uitwerken van het product. Daar was gewoonweg niet genoeg tijd voor beschikbaar.