# Aanleiding Project

Het was op [CSSday](https://cssday.nl/2017) dat ik voor het eerst in aanraking kwam met WebVR. Tijdens de [Minor Web Development - ‘Everything Web’](http://cmda.github.io/minor-everything-web/) kregen wij als studenten een uitnodiging van [Krijn Hoetmer](https://krijnhoetmer.nl/) om een dag, de conference die hij organiseerde, bij te wonen.

Een van de talks is me tot de dag van vandaag altijd bijgebleven, die van [Ada Rose Cannon](https://ada.is/) over VR toepassingen in een web browser. Alsof ik voor het eerst water zag branden: kan dit NU in een Web Browser? Zo zonder fancy tooling en geavanceerde hardware? Als je een  smartphone hebt is de kans groot dat je op eenvoudige wijze VR op elk moment kan ervaren.

Nu ik het laatste halfjaar van de studie nog kan experimenteren wil ik die kans pakken en mezelf binnen het VR vakgebied wat meer ontwikkelen. Ook als CMD'er zijn we de laatste jaren steeds meer producten aan het onwikkelen voor dit medium, lees bijvoorbeeld [dit artikel](http://www.hva.nl/faculteit/fdmci/gedeelde-content/nieuws/nieuwsberichten/2017/01/studenten-creeren-virtuele-mode-ervaring.html) of bekijk de nominaties van de [Golden Dot Awards](https://www.cmd-amsterdam.nl/portfolio/trauma-toolkit-2/). VR, en dat met name op het [web](https://webvr.info/developers/), is het met de komst van frameworks en API's [zoals A-Frame](https://aframe.io/blog/introducing-aframe/) de laatste twee jaar erg toegankelijk en laagdrempelig geworden. Zowel om voor te ontwikkelen als developer maar ook om te [ervaren](https://webvr.info/) als gebruiker. Het verbaasde mezelf hoe weinig ik eigenlijk afweet van de beschikbare Virtual Reality technologie, het vakgebied en de verschillende interactie methodes. Ik zie wel eens artikelen voorbijkomen maar hen nooit de tijd genomen om dit vakgebied meer te verkennen.

## Profilering
Voor aanvang van het project ligt mijn focus grotendeels op het doen van onderzoek naar het vakgebied en eventueel al het uitwerken van een aantal prototypes. Het vakgebied van VR is op veel vlakken nog een [‘jungle’](https://blog.mozvr.com/the-design-of-firefox-reality/) waardoor er weinig gedocumenteerd staat en voor mij makkelijk leesbare literatuur niet makkelijk via zoekmachines en databanken vindbaar is. Later in het project wil ik me meer richten op het hands-on technisch uitwerken van concepten om die tot een minimum viable product (MVP) uit te werken.

## De opdrachtgever
Met deze visie heb ik contact gezocht met verschillende partijen. In eerste instantie binnen het [research lectoraat](http://www.hva.nl/create-it/gedeelde-content/lectoraten/lectoraat-play-and-civic-media/lectoraat-play-and-civic-media.html) van de Hogeschool van Amsterdam en vervolgens bij verschillende [VR agencies](https://vrowl.nl/) in Noord-Holland.

Studiegenoot [Bart Oude Elferink](http://www.goddelijkegeit.nl/) was bezig met zijn afstudeerstage bij [&samhoud media](https://www.samhoudmedia.com/). Al snel kon hij me in contact brengen met [Jip Samhoud](https://samhoudmedia.com/about) (CEO) en na een aantal dagen stond er een afspraak in de agenda om mijn project te bespreken.

Bij &samhoud media hadden ze interesse in een project met WebVR en er was ruimte om mij, vooral op conceptueel niveau, te ondersteunen tijdens het  project.

[&samhoud media](https://www.samhoudmedia.com/) is een creatief bureau gespecialiseerd in augmented en virtual reality producties. Voor grote [A-merken](https://www.samhoudmedia.com/cases) creëren ze innovatieve concepten binnen VR en AR vakgebied.

> “ We’re front runners in the field of augmented reality (AR) and virtual reality (VR). "

Zo hebben ze gewerkt aan de Albert Heijn [dino campagne](https://www.samhoudmedia.com/agency/terug-naar-de-dinos-met-freek-vonk) met Freek Vonk, [Albert Heijn ruimtereis](https://www.samhoudmedia.com/agency/ah-ruimtevaart) met André Kuijpers en recent nog samen met de Rabobank aan [Rabo PinPin](https://www.rabobank.com/nl/press/search/2017/20171016-pinpin-zakgeldapp.html). Op locatie aan de Oosterdokskade (VR cinema) werken voornamelijk jonge mense. Hierdoor hebben ze oog voor digitaal, media en marketing trends. 

![&samhoud media office](https://samhoudmedia.com/storage/app/uploads/public/5ab/521/148/5ab521148b72d041395142.jpg)
> Het kantoor aan de Oosterdokskade in Amsterdam. Je ziet mij werken aan het einde van de rechterkant van de tafel.