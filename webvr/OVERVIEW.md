# Low-cost Virtual Reality

Het kopen van hardware en componenten, waar in het vorige hoofdstuk over gesproken is, is een vrij grote drempel om overheen te stappen. Met de komst van de *'Cardboard'* is er een hele nieuwe beweging van VR ervaringen ontstaan. 

Cardboard refereert naar de techniek waarbij je een bestaande smartphone omzet in een *'VR box'*. De smartphone stop je in een *'drop-in viewer'* waardoor er een head-mounted display ontstaat.

Het is wellicht een minder meeslepende ervaring ten opzichte van dure hardware, en veel mensen die al langer met Virtual Reality bezig zijn vinden het een inferieure ervaring, maar het is voor veel consumenten wel de eerste aanraking met Virtual Reality.

Deze lower-end ervaringen zijn vooral geschikt voor kortere sessies. Door de meestal lagere resolutie van de schermen en een kleinere field of view kan er sneller motion sickness ontstaan.

## Web applicaties
Vrijwel alle applicaties die draaien op dure hardware zijn zogeheten *'native'* applicaties die specifiek voor een bepaald platform worden gemaakt. Na de aankoop van Oculus VR door Facebook begon Mozilla te werken aan een implementatie in Browsers. WebVR was geboren.

