# Sprint 3 - 360-video's

**Week 14**

Tijdens de eerste brainstormsessie kwam het al eens naar voren, door de portabiliteit van de low-cost hardware componenten is het mogelijk om iets met de terugkoppeling te doen. In eerste instantie was het idee om een aantal mini-games te maken maar daar zag ik het nut niet zo van in.

Er is namelijk al een [non-vr minigame](https://career.samhoud.com/playthegame) beschikbaar voor &consultancy kandidaten. Het was voor mij onduidelijk wat de toegevoegde waarde van een aanvullende mini-game zou zijn, het voelde meer als een ‘gimmick’ die onnodig veel tijd zou kosten om te ontwikkelen.

## Probleemsituatie
Tijdens een wekelijkse bijeenkomst kwam Sascha met een interessant gegeven:
> ‘Salem kan helaas niet altijd aanwezig zijn bij de selectiedag, alleen tijdens het vervolggesprek na de selectiedag is hij erbij.’

Daarnaast bleek ook dat de uitnodiging voor het vervolggesprek vaak door de recruiters telefonisch of via email gedaan wordt. Dat bracht me op het idee om een persoonlijke boodschap met Salem op te nemen die de kandidaten uitnodigt voor het volgende gesprek.

Vanaf dat punt ging alles eigenlijk vrij snel, Salem was diezelfde week nog beschikbaar en met recruiters kon ik afstemmen wat het script in grove lijnen moest worden. Bij &samhoud media had het productie team de benodigde videogear om een 360 opname te maken. [De uitwerking van de video's](https://productbiografie.dandevri.es/prototyping/VIDEO.html) heb ik samengevat in het volgende hoofdstuk.

## Meerwaarde 360-video

De keuze voor 360-video ten opzichte van ‘reguliere’ video content komt vooral voort uit marketing doeleinden. De click-trough rate ([Magnifyre](http://magnifyre.com/360-degree-video-case-study/)) en engagement bij advertenties ([Jim Habig, 2016](https://www.thinkwithgoogle.com/advertising-channels/video/360-video-advertising/)) liggen hoger bij een 360-video. Hoewel beiden valide redenen zijn, binnen dit onderzoek zjn zeniet doorslaggevend. &samhoudmedia heeft geen commercieel bij de 360-videos.

Vanuit een storytelling persepctief kan een 360-video veel beteken ([BBC, 2017](http://www.bbc.co.uk/academy/en/articles/art20160307115255835)). Je kan zo gedurende de opname en de ervaring met Salem veel persoonlijker maken. Door de manier van opnemen (beschreven in de volgende sectie) leidt deze vorm minimaal af van de boodschap die Salem gedurende de video overbrengt.

## Concept

**Meta**
* Formaat: 360-video (reproduction files)
* 4k / 60mb stitched
* Locatie: &Samhoud cinema
* Equipment: Insta 360 w/ microSD stitch
* Duur: Tussen de 1 en 2 minuten

**Best practices**
* Salem kan en mag rondlopen binnen field of view (omkijken in 360 is oncomfortabel)
* Staand (eventueel zittend beginnen en dan opstaan)
* Microfoon zit op camera zelf dus binnen het omni patroon van de microfoon blijven voor optimale audio
* Eventueel externe microfoon
* Ideaal is paar meter  1 / 2 van de camera vandaan

**Post-production**
* Eventuele graphics en tekst (keywords) toevoegen
* Korte intro (in de vorm van een logo desnoods wat audio)

**Focus**
* Opening korte introductie van Salem zelf.
* Bedanken voor deelname aan de junior carousel
* Eventueel een soort van algemene resultaten terugkoppeling
* ‘Je hebt het goed gedaan tijdens de selectiedag’
* ‘Tijdens de selectiedag heb je je van je beste kant laten zien’ 
* Verschillende talen opnemen
* Varianten (uitnodiging, bedanken, afwijzing)

[Script Video](https://docs.google.com/document/d/10bOCglwTpg0AAVYfKB-HXGt_Z3fEmSjtW56G7NQXtkY/edit?usp=sharing)

## Feedback
Na een eerste versie klaar te hebben ben ik een aantal gebruikerstesten gaan uitboeren. Op basis van mijn bevindingen heb ik in iteraties het prototype aangepast.

| Rol | Omschrijving |
|-|-|
| Gebruikerstest | Nadat er op de link werd geklikt begon de video automatisch met afspelen waardoor er veel te weinig tijd was voor iemand om de telefoon in de drop-in viewer te stoppen. Om dit af te vangen krijgt de gebruiker eerst een opstartscherm te zien met instructies. |
| Gebruikerstest | De notificatie dat de video met geluid bekeken moest worden was in de video zelf verwerkt, eigenlijk is het dan al te laat. Deze notificatie zit nu in het opstartscherm. |
| Gebruikertest | In eerste instantie was de intro veel te kort waardoor een gebruiker zich niet eerst comfortabel kon voelen met de cardboard op zijn hoofd. |
| Gebruikertest | Als iemand eenmaal de cardboard op had was het tijdens de intro niet duidelijk wanneer de video ging afspelen. Door een ‘progress bar’ toe te voegen krijgt de gebruiker meer feedback over de start van de video. |
| Gebruikertest | De stem van Salem was in sommige gevallen nog wat onduidelijk en zacht qua volume. |