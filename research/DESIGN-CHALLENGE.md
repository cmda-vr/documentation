# Design Challenge

De [consultancy](consultancy.samhoud.com/) tak van [&samhoud](http://www.samhoud.com/) zoekt constant manieren om nieuwe technieken in te zetten tijdens het uitvoeren van hun consultancy taken. Vooral bij recruitment van nieuwe [junior consultants](https://career.samhoud.com/apply?junior-consultant-101367) zien ze veel mogelijkheden om op een meer interactieve en digitale manier het sollicatieproces te gaan voeren.

Tijdens een selectiedag voeren de consultants een aantal cases uit (zowel individueel als in groepsverband). Aan de hand van deze cases wordt op een beoordelingsformulier door de observanten gemeten over welke communicatieve of analytische vaardigheden een kandidaat beschikt.

> Hoe kan een **Web Virtual Reality toepassing** tijdens de **interne selectiedag** van **&samhoud consultancy** de huidige cases aanvullen en interactiever maken zodat **de competenties van aankomende junior consultants** beter te meten zijn?

Biedt een VR toepassing in dit geval een meerwaarde in het recruitment process en wat zou deze toepassing moeten bieden om praktisch ingezet te worden?

Met dit vraagstuk kwam &samhoud consultancy bij dochterbedrijf &samhoud media. Als creatief bureau gespecialiseerd in augmented en virtual reality producties, zag &samhoud media kansen om deze cases met de mogelijkheden van VR interactiever te maken.

## Probleemsituatie
Bij de huidige cases op papier ligt de nadruk op het oplossen van een vakinhoudelijke business case. Bijvoorbeedl, *hier zie je de weekstart van bedrijf X, analyseer de data en pitch een passende oplossing.* Dit soort cases werken goed om bij een kandidaat te meten of deze structuur aanbrengt door op juiste wijze **projectmanagement** toe te passen of bijvoorbeeld denkt vanuit het perspectief van de klant, **klantgerichtheid**.

Het probleem bij deze vorm is dat voornamelijk de competenties: **communicatief**, **analytisch** en **samenwerken** door de observanten moeilijk meetbaar zijn. Communicatie en samenwerken zijn, uit ervaren van de observanten, alleen goed te meten in groepsverband terwijl de huidige cases zich vooral focussen op de kandidaat als individu.

## Onderzoeksvragen
Op basis van de eerste Design Brief heb ik de volgende onderzoekvragen opgesteld.

### Beschrijvend onderzoek
* Wat zijn de [competenties](https://productbiografie.dandevri.es/research/FOCUS-GROUP.html) die &samhoud consultancy bij kandidaten wil meten?
* Wat is het [verloop van de dag](https://productbiografie.dandevri.es/research/SCENARIO.html) en welke activiteiten vinden er plaats?
* Hoe worden de resultaten van de selectie [teruggekoppeld](https://productbiografie.dandevri.es/research/SCENARIO.html)?
* Wat is het ideale [profiel](https://productbiografie.dandevri.es/research/FOCUS-GROUP.html) van een junior consultant?
* Wie zijn de [stakeholders](https://productbiografie.dandevri.es/research/STAKEHOLDERS.html) gedurende het project?

### Voorspellend onderzoek
* Wat is de [meerwaarde](https://productbiografie.dandevri.es/concepting/FOCUS.html) van een digitale toepassing ten opzichte van de huidige papieren cases?
* Zijn de competenties door een digitale ervaring [beter meetbaar](https://productbiografie.dandevri.es/concepting/FOCUS.html)?
* Welke [data](https://productbiografie.dandevri.es/prototyping/TOOLKIT.html) komt er beschikbaar en kan deze inzichtelijk voor kandidaten worden gemaakt?

### Vergelijkend onderzoek
* Worden er bij [vergelijkbare bedrijven](https://productbiografie.dandevri.es/concepting/CONCEPTS.html) Virtual Reality ingezet?
* Worden er op het moment VR [puzzel games](https://productbiografie.dandevri.es/concepting/CONCEPTS.html) ontwikkeld?
* Zijn er [modellen of canvassen](https://productbiografie.dandevri.es/concepting/CONCEPTS.html) die bedrijven gebruiken om competenties / vaardigheden te meten?

### Uitvoerend onderzoek
* Welke [Frameworks en API's](https://productbiografie.dandevri.es/prototyping/TOOLKIT.html) zijn er beschikbaar om WebVR toepassingen te maken?
* Welke [browsers en hardware](https://productbiografie.dandevri.es/prototyping/TOOLKIT.html) devices kan je ondersteunen in de browser?
* Hoe detecteer je input en hoe kan je met deze input detectie de ervaring
enhancen?
* Hoe kan je zonder input devices (controllers) toch interactie en events triggeren.
* In hoeverre kan je de applicatie constant op 60 frames laten draaien om duizeligheid (motion sickness) te voorkomen?
