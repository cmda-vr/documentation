# Inleiding

> Hoe kan een **Web Virtual Reality toepassing** tijdens de **interne selectiedag** van **&samhoud consultancy** de huidige cases aanvullen en interactiever maken zodat **de competenties van aankomende junior consultants** beter te meten zijn?

De consultancy tak van &samhoud zoekt constant manieren om nieuwe technieken in te zetten tijdens het uitvoeren van hun consultancy taken. Vooral tijdens de interne recruitment van nieuwe junior consultants wordt er gezocht naar mogelijkheden om op een meer interactieve en digitale manier het sollicatieproces te gaan voeren.

Tijdens de selectiedag voor junior consultants worden een aantal cases uitgevoerd die, tot dusver, ‘ouderwets’ op papier werden behandeld. Doormiddel van mijn onderzoek naar WebVR en het prototypen van verschillende oplossingrichtingen heb ik een aantal Virtual Reality puzzels gemaakt die als aanvulling kunnen dienen ten opzichte van de huidige cases. Hierdoor kunnen de observanten van [&samhoud constultancy](http://consultancy.samhoud.com/en/home) op een betere en interactievere manier de communicatieve en analytische competenties van kandidaten meten.

Als oplossing ontwikkel ik een website die dient als toolkit. Via de toolkit kunnen de observanten verschillende WebVR puzzels opstarten die ze kunnen inzetten tijdens de selectiedag. Bij elke puzzel wordt er gebruik gemaakt van een smartphone en zogeheten drop-in viewers. Na afloop van de selectiedag nemen de kandidaten de drop-in viewers mee en krijgen ze een persoonlijke boodschap van oprichter Salem Samhoud in de vorm van een 360-video.