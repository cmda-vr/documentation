# Werkwijze

Het uitwerken van de prototypes is technisch van aard. In een vroeg stadium heb ik aangegeven dat ik alle prototypes publiekelijk (open-source) wilde ontwikkelen. De broncode en documentatie is voor iedereen inzichtelijk. Deze manier van werken zorgt ervoor dat ik snel iteraties en feedback kan vergaren. Er is meer informatie te vinden over deze manier van ontwikkelen in de [eigendom](/misc/LICENSING.md) sectie.

Vanaf het begin heb ik toestemming gekregen om een [GitHub organisatie](https://github.com/samhoudmedia) aan te maken, een pagina waarin alle broncode van de prototypes te vinden zijn. Hetzelfde heb ik gedaan voor [persoonlijke documentatie](https://github.com/cmda-vr).

![GitHub organization](/resources/github.png)
> &samhoudmedia GitHub organization met alle broncode

Ik werk 2 รก 3 dagen per week op het kantoor van &samhoudmedia aan de Oosterdokskade in Amsterdam. Daarnaast was ik regelmatig  op het kantoor van &samhoud te vinden aan de Maliebaan in Utrecht.

Bij &samhoudmedia en &samhoud zitten er geen front-end developers in het team. Dit zorgt ervoor dat ik op dat vlak meer op de Hogeschool van Amsterdam en medestudenten moet leunen. Omdat technische kennis bij de opdrachtgevers ontbreekt is het voor mij ook zaak, en daarbij een uitdaging, om alles goed en duidelijk op papier te zetten en over te brengen naar alle stakeholders.

Om ervoor te zorgen dat taken overzichtelijk en geprioriteerd bleven heb ik gewerkt met een versimpelde versie van [The Design Sprint](https://www.gv.com/sprint/). Specifieke taken worden bijgehouden in Trello.

### Sprint Overview

De lengte van een sprint is variabel, niet elke sprint duurt even lang. In veel gevallen heb ik de sprints weten te beperken tot een week, zoals hieronder staat beschreven, maar het kan voorkomen dat taken doorlopen in de volgende week (door bijvoorbeeld communicatie met de opdrachtgever),

* **Maandag:** probleemstelling duidelijk maken en de focus van de week bepalen.
* **Dinsdag:** uitwerken en op papier zetten van mogelijke oplossingen.
* **Woensdag:** keuzes maken uit de oplossing en beginnen met eerste prototypes.
* **Donderdag:** uitwerken prototype naar high fidelity.
* **Vrijdag:** testen en observeren van de voortgang.

![Trello Board](/resources/trello.png)
> Het begin van een design sprint.