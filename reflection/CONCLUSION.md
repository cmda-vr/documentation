# Conclusie

Binnen de context van &samhoud consultancy en de [informele sfeer](https://productbiografie.dandevri.es/research/SCENARIO.html) die gedurende de selectiedag heerst past het inzetten van WebVR bij de strategie om altijd te innoveren in recruitment waarbij [‘usual unusual’](https://productbiografie.dandevri.es/concepting/FOCUS.html) voor &samhoud consultancy centraal staat. In een stricter sollicitatieproces kan ik me voorstellen dat het inzetten van een VR ervaring ongepast kan zijn.

De interactieve digitale cases zijn een aanvulling op de huidige cases die tijdens de selectiedag worden behandeld. Het resultaat, na afloop van de selectiedag, voor de kandidaten hangt niet volledig af van de prestaties tijdens de WebVR toepassing.

Hetzelfde geldt voor de 360-video's. Naast dat de resultaten telefonisch naar de kandidaat worden gecommuniceerd is het [inzetten van 360-video](https://productbiografie.dandevri.es/prototyping/VIDEO.html) als persoonlijke boodschap een mooie aanvulling. Vanuit ethisch perspectief is er gekozen om afwijzingen alleen telefonisch te communiceren.

**Sascha Vloet namens &samhoud consultancy:**
> ‘Kandidaten van de junior caroussel geven aan de WebVR case als positieve verassing te ervaren. Ze vinden het vooral interessant om de mogelijkheden binnen andere businesslines (van &samhoud) te zien.’

## Ontwerpvraag

Na oplevering aan &samhoud consultancy ben ik ervan overtuigd dat mijn oplossing aan alle elementen van mijn [ontwerpvraag](https://productbiografie.dandevri.es/research/DESIGN-CHALLENGE.html) voldoet.

> Hoe kan een **Web Virtual Reality toepassing** tijdens de **interne selectiedag** van **&samhoud consultancy** de huidige cases aanvullen en interactiever maken zodat **de competenties van aankomende junior consultants** beter te meten zijn?

Door het gebruik van [low-cost hardware](https://productbiografie.dandevri.es/vr/HARDWARE.html) en [het web](https://productbiografie.dandevri.es/vr/TECH.html) als platform is de toepassing eenvoudig tijdens de selectiedag inzetbaar. Door Virtual Reality toe te passen wordt de [user engagement, het gevoel van presence en immersie vergroot](https://productbiografie.dandevri.es/concepting/FOCUS.html).

Door kandidaten Virtual Reality cases in groepsverband te laten uitvoeren komen de analytische en communicatieve competenties beter naar voren. Combineer deze met de [teamrollen van Belbin](https://productbiografie.dandevri.es/concepting/IDEAS.html) en de observanten van &samhoud consultancy kan zo veel beter [observeren](https://productbiografie.dandevri.es/research/REQUIREMENTS-LIST.html) hoe een kandidaat zich gedraagt in teamverband.

De mogelijkheid om meer [data te verzamelen](https://productbiografie.dandevri.es/concepting/FOCUS.html) zorgt ervoor dat de feedback naar kandidaten op een consistentere en specfiekere manier kan worden teruggekoppeld.

**Sascha Vloet namens &samhoud consultancy:**
> ‘Danny heeft de afgelopen maanden enkele prototypes ontwikkeld die we kunnen gebruiken tijdens de selectiedag van &samhoud consultancy, van begin tot eind wat dit een prettige samenwerking! Als leek op het gebied van Web-VR heeft Danny me veel bij kunnen brengen over de verschillende mogelijkheden, hij is duidelijk in zijn uitleg en heeft meerdere creatieve oplossingen bedacht en uitgewerkt. Het eindproduct wat Danny nu inlevert legt voor ons een goede basis om door te gaan met dit project.’

Geen van de gebruikers geeft aan zich oncomfortabel te voelen tijdens de ervaringen. Vanwege de optimalisatie voor low-cost hardware componenten ontstaat er tijdens het testen geen tot weinig motion sickness. Enige ongemak ontstaat door een combinatie van relatief mindere kwaliteit lenzen in sommige drop-in viewers en een lagere resolutie van smartphone schermen. Dan blijkt uit statistieken dat de ideale duratie rond de [25 minuten](https://www.statista.com/statistics/831819/us-virtual-augmented-reality-device-average-session-time/) ligt, langer zorgt ervoor dat kandidaten zich ongemakkelijk gaan voelen en moeite hebben met het scherpstellen van de ogen.

Door het regelmatig technisch uitwerken van verschillende prototypes kom je achter de verschillende inconsistenties tussen browser vendors. Als je gebruik maakt van verschillende [frameworks en libraries](https://productbiografie.dandevri.es/prototyping/SPRINT-1.html) deze veel van dit werk afvangen. Vooral bij het afspelen van video op mobiel moet je meerdere events aanmaken maar verder kan je de toepassing op meerdere apparaten en browsers consistent laten draaien.

Doordat alle prototypes [publiekelijk beschikbaar](https://productbiografie.dandevri.es/prototyping/WORKING.html) zijn is het gemakkelijk om verder te werken. Developers bij &samhoud zouden zelf aanpassingen kunnen maken. Alle prototypes zijn goed gedocumenteerd, zonder actief bij het project betrokken te zijn geweest is het voor developers mogelijk om verder aan het product te werken.