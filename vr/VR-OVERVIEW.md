# Wat is Virtual Reality?
VR heeft één doel: de gebruiker overtuigen van het feit dat je in een andere omgeving bent. Met technologie manipuleren de makers van de toepassing het brein om ervoor te zorgen dat de gebruiker volledig opgaat in een nieuwe virtuele omgeving. Het gevoel van volledige [immersie][immersion] is waar je bij een VR ervaring naar streeft.

Het belangrijkste concept van VR is dat de perceptie die de gebruiker van de wereld heeft wordt gewijzigd door techniek. De ‘echte wereld’ refereert naar waar de gebruiker zich in de fysieke wereld bevindt, de ‘virtuele wereld’ als de waargenomen wereld die onderdeel is van de VR ervaring.

Wij als mens hebben zogeheten *‘place cells’* ([Virtual Reality, Steven M. LaValle](http://vr.cs.uiuc.edu/vrch1.pdf)) in ons brein. Deze structuur van cellen wordt ook gecreëerd tijdens een VR ervaring. Ons brein maakt dus deze *‘place cells’* aan voor een omgeving die niet echt is.

Rond 1980 ontstonden verschillende termen en technieken die een *‘virtuele realiteit’* moesten nabootsen. Researchers gebruiken vaak de term *‘virtual environments’* ([Virtual Reality, Steven M. LaValle](http://vr.cs.uiuc.edu/vrch1.pdf)), anderen gaan zelfs zo ver om het *‘teleportatie’* te noemen. Vandaag de dag kennen we deze verzameling van technieken als *‘Virtual Reality’* ([Virtual Reality Society, 2017](https://www.vrs.org.uk/virtual-reality/beginning.html)) (kortweg VR). 

Deze techniek bestaat al geruime tijd maar toen [Palmer Luckey](https://en.wikipedia.org/wiki/Palmer_Luckey) in 2012 de [Oculus Rift](https://www.oculus.com/) aankondigde kreeg de hele sector weer een grote boost. Hierdoor werd het in een klap redelijk toegankelijk (voornamelijk door de aanschafprijs) voor een gemiddelde consument om VR te ervaren. Dit omslagpunt noemt Steven M. LaValle ‘modern era VR’, het moment dat Virtual Reality in de categorie ‘consumer grade’ ([Forbes, Anshel Sag](https://www.forbes.com/sites/moorinsights/2018/01/02/virtual-reality-in-2017-a-year-in-review/)) technologie valt. Ontwikkelingen in het vakgebied zijn de laatste jaren weer razendsnel gegaan. Doordat meer mensen toegang hebben tot de technologie zijn de dingen die ze ermee doen steeds uiteenlopender geworden. Kijk maar eens op de [Google WebVR Experiments](https://experiments.withgoogle.com/collection/webvr) pagina.

![Palmer Lucky Oculus](https://s3.amazonaws.com/levelcamp-www/assets/editorial/2016/10/Palmer-luckey-02.jpg)
> Palmer Luckey (oprichter Oculus) met de eerste development kit van de Oculus Rift.

## Verwante technieken
Naast Virtual Reality zijn er nog een aantal andere verwante technieken die in hun kern op elkaar lijken maar toch substantieel verschillen ([Toptal, Tidjane Tall](https://www.toptal.com/designers/ui/augmented-reality-vs-virtual-reality-vs-mixed-reality)).

* **Virtual Reality (VR)** simuleert daadwerkelijk een nieuwe virtuele omgeving na.
* **Augmented Reality (AR)** gebruikt vaak beeld van de huidige omgeving en voegt daar virtuele element aan toe.
* **Mixed Reality (MR)** wordt vaak gezien als een vermeningen van bovenstaande technieken. De virtuele en schijnbare wereld worden samengevoegd.

Daarnaast worden er ook vaak verzamelnamen gebruikt. Termen als ‘Immersive Web’ ([Jigsaw, Gabriel Valdivia](https://uxdesign.cc/immersive-design-the-next-10-years-of-interfaces-16122cb6eae6)) of ‘WebXR’ ([Mozilla, Arturo Paracuellos](https://blog.mozvr.com/progressive-webxr-ar-store/)) zijn niet ongebruikelijk. Ik zie deze vaak als een paraplu waar verschillende technieken onder hangen. Vaak kun je deze tot de kern terugbrengen naar de drie bovenstaande genoemde technieken.

Wanneer een toepassing de noemer ‘Virtual Reality’ mag dragen is een wat grijs gebied. Voor dit onderzoek heb ik VR afgebakend tot het gebruik een head-mounted display. Zogeheten [CAVE systemen](https://en.wikipedia.org/wiki/Cave_automatic_virtual_environment) of toepassingen waarin een gebruiker door de virtuele omgeving navigeert met invoer apparaten zoals muis en toetsenbord zijn voor mij geen VR toepassingen. Ook al kan de immersie bij bijvoorbeeld een CAVE systeem groot zijn, er wordt geen gebruik gemaakt van een head-mounted display.

[immersion]: https://nl.wikipedia.org/wiki/Immersie_(virtual_reality)