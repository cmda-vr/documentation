# Eigendom

Over het eigendom van het project, de broncode en de werkwijze zijn eisen en afspraken gemaakt tussen de student (Danny de Vries) en opdrachtgever (&samhoudmedia).

1. Het project wordt Open-Source ontwikkeld
2. De broncode is open voor modificatie
3. Een verwijzing naar de originele auteur (Danny de Vries) is noodzakelijk 
4. Het project wordt gepubliceerd onder &samhoudmedia
5. Eventuele interne documentatie en assets worden niet in de repository opgenomen

### Open Source
Open-source software (OSS) is software waarbij de broncode publiekelijk beschikbaar is. Hierdoor is de code open voor modificatie en andere ontwikkelaars om aan te passen. Open-soure software is een goed voorbeeld van *open collaboration*: iedereen kan samenwerken en voortborduren op het werk van anderen.

### Hosting
De broncode van deze software wordt in veel gevallen *gehost* op het GitHub platform. In een zogeheten *repository* (digitale map) staat de broncode online. Het GitHub platform biedt allerlei extra features die bijvoorbeeld de samenwerking in een team bevorderen of het makkelijker maken voor andere developers om aa de slag te gaan met jouw broncode.

### Versiebeheer
Het GitHub platform maakt gebruik van het versiebeheer systeem *Git*. Versiebeheer houdt bij welke wijzigingen in code er worden gemaakt. Met versiebeheer maak je eigenlijk om de zoveel tijd een ‘snapshot’ van je broncode.

Er is dus wel duidelijke verschil tussen Git & GitHub. Git is de onderliggende techniek en GitHub is een platform die deze techniek implementeert.

### License
In een repository bestaat de mogelijkheid om een *license* (licentie) toe te voegen. Er zijn een tiental mogelijkheden maar de *MIT License* is verreweg de meest gebruikte. Deze license laat iedereen alles doen met de broncode zolang ze maar terugverwijzen naar jou als originele auteur.

Je zou MIT kunnen zien als een *Creative Commons licentie* maar dan specifiek voor software applicaties. Meer informatie over de verschillende licenties: 

* https://choosealicense.com/  
* https://help.github.com/articles/licensing-a-repository/  
* https://opensource.org/  
* https://creativecommons.org/