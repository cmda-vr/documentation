# Scenario

De focus van de toepassing ligt bij de [selectiedag](https://issuu.com/samhoud/docs/gptw_magazine_issuu) waar deze ingezet gaat worden. Het huidige complete wervingsproces is grotendeels onder te brengen in 3 fases:

* **Werving**: op congressen of branche evenementen komen de recruiters eventuele kandidaten tegen die ze ter plekke uitnodigen om te solliciteren op een bepaalde functie. Daarnaast komen veel sollicitaties online binnen, zoals bijvoorbeeld via [LinkedIn](https://www.linkedin.com/company/&samhoud/) of [open vacatures](https://career.samhoud.com/jobs).
* **Screening**: na het verzamelen van andere kandidaten screenen de recuiters op curriculum, werkervaring en eventuele eerste impressies.
* **Selectie**: na het screenen worden geschikte kandidaten uitgenodigd om deel te nemen aan een selectiedag (ookwel junior caroussel).

![Scenario Recruitment Process](/resources/scenario.jpg)

## Selectiedag
Voor een selectiedag worden tussen de 25 รก 30 kandidaten uitgenodigd, de kandidaten staan gedurende de dag constant met elkaar in contact. Een groot deel van de selectiedag is in groepsverband maar er zijn ook individuele momenten. Aan de hand van een rooster weten de kandidaten waar ze moeten zijn en wat de tijdsindeling van de dag is, zo bleek uit [interviews met kandidaten](https://productbiografie.dandevri.es/deliverables/INTERVIEW.html).

**Ochtend**  
De ochtend is voornamelijk informatief. Er is een algemene opening en er wordt met een presentatie verteld over de bedrijfsvoering. Daarna is er ruimte om vragen te stellen aan recruiters en de overige kandidaten te ontmoeten.

Na de opening werken de kandidaten meer praktijkgericht, na uitleg over de case werken ze deze in aparte groepen uit. De case is vaak uitgeprint in papieren vorm, ze krijgen een aantal stukken (grafieken, excel sheets, interview) en moeten op basis daarvan van een passende oplossing presenteren. De case lossen de kandidaten individueel op maar pitchen deze in groepsverband.

**Middag**  
Na een lunch (met collega's die al bij &samhoud werken) worden de kandidaten opgesplitst in drie groepen. Afwisselend zullen de kandidaten een individueel gesprek voeren met een medewerker van &samhoud consultancy, vergelijkbaar met een kort traditioneel sollicitatiegesprek.

**Avond**  
Na afloop is er een borrel, met de kandidaten en medewerkers van &samhoud om alvast te netwerken en toekomstige collega's te spreken.

## Resultaten
Na de selectiedag horen ze vaak binnen redelijke korte tijd (1 รก 2 dagen) wat hun resultaat is. Over het algemeen worden alle kandidaten geinformeerd via de telefoon en krijgen ze op dat moment feedback waarom ze wel of niet door zijn. Dit is op basis van de observaties en de competenties die gedurende de dag tijdens de verschillende onderdelen zijn verzameld op een beoordelingsformulier.

Als uit de selectiedag blijkt dat je binnen het plaatje past wordt je voor een laatste gesprek uitgenodigd. Dit gesprek is met de oprichters van &samhoud, op basis hiervan kan je alsnog worden afgewezen.

## Situatieschets
In verband met de privacy van de kandidaten was het lastig om beeldmateriaal en contactgegevens te verzamelen. Toch heb ik gedurende dit project met meerdere kandidaten kunnen spreken. Zowel consultants die recentelijk bij het bedrijf werken als kandidaten die helaas zijn afgewezen. Door deze gesprekken (interviews) heb ik een beeld kunnen vormen van hoe kandidaten de dag ervaren. Een aantal interessante punten die naar voren kwamen:

* Er is veel verschil in hoe kandidaten zich voorbereiden en wat de setting is. Sommigen zijn in formele kleding (pak) anderen een stuk informeler.
* Omdat kandidaten veel met elkaar zijn tijdens de procedure let je veel op wat anderen aan het doen zijn. Onzekerheid over je eigen aanpak.
* De meeste kandidaten zijn zenuwachtig, omdat er van tevoren weinig instructies worden gegeven en ook tijdens de uitleg van de cases wordt er door de recruiters bewust verwarring geschept.
* Er is verschil in de mate waarin resultaten naar de kandidaten worden terugkoppeld. Sommigen krijgen veel feedback, maar juist weinig.
* De selectiedag is voor veel kandidaten een bevestiging dat &samhoud een bedrijf is waar ze voor willen werken. De gehele sfeer die ze verkondigen is erg informeel.
* Uit de cases komen geen winnaars. Iedereen heeft een andere aanpak, het gaat dus niet zozeer om het resultaat maar eerder om de manier waarop. De uitkomst is minder van belang.