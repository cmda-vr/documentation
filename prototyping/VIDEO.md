# 360-video's

De drop-in viewers die tijdens de junior caroussel gebruikt worden nemen de kandidaten na afloop mee. Via een link krijgen ze na afloop een 360-video met een persoonlijke boodschap van Salem Samhoud, oprichter van de &samhoud groep.

> Wegens de informatie die tijdens de video's ter sprake komt is het niet mogelijk om de video's (en het prototype) publiekelijk in deze documentatie op te nemen.

### Bedank
Deze 360-video is voor alle deelnemers van de caroussel, op sommige dagen sluit Salem zelf de dag af met een presentatie maar dat is niet altijd mogelijk. Een 360-video is een unieke manier om alsnog iets persoonlijks mee te geven. In deze video bedankt Salem de kandidaten voor hun deelname en geeft ze nog een aantal levenslessen mee.

### Uitnodiging
Nadat de kandidaten telefonisch te horen hebben gekregen of ze door zijn naar het vervolggesprek krijgen ze in de vorm van een 360-video een persoonlijke uitnodiging van Salem. In deze video nodigt Salem ze uit voor het gesprek en geeft ze een opdracht mee.

![Prototype Video](/resources/prototype-360.jpg)

## Opname
Het was mogelijk om met Salem een afspraak in te plannen voor de opname. Samen met Jesse Spruijt (productie stagiar) heb ik de nodige voorbereidingen getroffen.

**Camera:**  
De plaatsing van de camera is bij dit videoformaat erg van belang. De plek van de camera zijn in dit geval de ogen van de kijker. Zelf lopen wij na de start van de opname uit het frame.

**Setting:**  
De keuze om aan tafel te zitten zorgt voor een formele setting. Achter Salem is een groot raam (waar het een en ander beweegt) maar de focus ligt duidelijk op Salem. Vandaar dat hij zich gelijk in de Field of View van de kijker zich bevindt.

**Audio:**  
Audio is een ander belangrijk aspect bij het opnemen van een 360-video. Veel video's maken gebruik van zogeheten ‘spatial-audio’ waarbij het volume van het geluid harder of zachter wordt naarmate je verder van een ‘subject’ wegdraait. In dit geval hebben we ervoor gekozen om het geluid mono op te nemen en zo ook onder de video te zetten. Hetgeen wat Salem zegt is zo dermate belangrijk dat we dit op een constant volume wouden hebben.

![Prototype Opname](/resources/prototype-opname.jpg)


### Techniek
De video is opgenomen met een [Insta 360](https://www.insta360.com) camera, een relatief simpele camera waarbij het opnemen vrij gemakkelijk gaat. ‘Point and shoot’ kwam goed uit bij de geringe tijd die we beschikbaar hadden.

[Adobe Premiere Pro CC](https://www.adobe.com/products/premiere.html) heeft nieuwe mogelijkheden om 360-video te bewerken en in post-productie nog te schaven. Het syncen van de audio en het toevoegen van graphics (intro / outro) kan met deze tool prima.

## Validatie
Na een eerste versie klaar te hebben begon ik deze aan een aantal mensen voor te leggen. Op basis van mijn bevindingen heb ik in iteraties het prototype aangepast.

## Validatie en Feedback
| Rol | Omschrijving |
|-|-|
| Gebruikerstest | Nadat er op de link werd geklikt begon de video automatisch met afspelen waardoor er veel te weinig tijd was voor iemand om de telefoon in de drop-in viewer te stoppen. Om dit af te vangen krijgt de gebruiker eerst een opstartscherm te zien met instructies. |
| Gebruikerstest | De notificatie dat de video met geluid bekeken moest worden was in de video zelf verwerkt, eigenlijk is het dan al te laat. Deze notificatie zit nu in het opstartscherm. |
| Gebruikertest | In eerste instantie was de intro veel te kort waardoor iemand zich niet comfortabel voelde. |
| Gebruikertest | Als iemand eenmaal de cardboard ophad, terwijl het intro nog aan het afspelen was, was het niet helemaal duidelijk wanneer de video ging afspelen. Door een ‘progress bar’ toe te voegen kreeg de gebruiker meer feedback. |
| Gebruikertest | De stem van Salem was in sommige gevallen nog wat onduidelijk en zacht qua volume. |

### Videoregistratie
<iframe width="560" height="315" src="https://www.youtube.com/embed/nQ55enLeDfk" frameborder="0" allow="autoplay; encrypted-media" allowfullscreen></iframe>